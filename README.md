# Tommy Flowers (1905 - 1998)

![Tommy Flowers za druhé světové války během jeho práce v Bletchley Park](https://upload.wikimedia.org/wikipedia/commons/8/84/Tommy_Flowers.jpg)

(Tommy Flowers za druhé světové války během jeho práce v Bletchley Park, obrázek z [Wikipedie](https://en.wikipedia.org/wiki/Tommy_Flowers#/media/File:Tommy_Flowers.jpg))

**Thomas Harold Flowers** byl britský elektroinženýr a velmi důležitá osobnost ve ranném vývoji počítačů. Během druhé světové války vynalezl první elektrický programovatelný digitální počítač na světě, **"Colossus"**, který byl použit k dešifrování zpráv z německé šifry **Lorenz** (jež především sloužila pro komunikaci mezi Adolfem Hitlerem a generály Třetí říše). Měl ženu a dvě děti.

Tommy Flowers si získal titul elektroinženýra na University of London. V roce 1926 začal pracovat v telekomunikačním oddělení GPO (General Post Office), v roce 1930 se přesunul do Post Office Research Station (výzkumné stanice GPO) v Dollis Hills a od roku 1934 začal prozkoumávat použití elektroniky v telefonní komunikaci. Za druhé světové války byl na příkaz ředitele GPO přeložen do Bletchley Parku, kde sídlila britská tajná služba MI6 a Government Communications Headquarters (Vládní komunikační ústředí). Zde se seznámil s Alanem Turingem, Maxem Newmanem a Frankem Morellem. Podílel se na sestavení "Heath Robinson", prvního stroje na prolomení šifry Lorenz ze šifrovacích strojů Lorenz SZ-40/42, a později navrhl a postavil "Colossus", který dekódování šifer značně urychlil, což výrazně přispělo k výhře spojenců. Colossus byl největším zařízením své doby a měl celkově 2 modely (Mark I a Mark II). V roce 1943 byl Flowers jmenován členem Order of the British Empire.

Po válce dále vyvíjel telekomunikaci v rámci GPO, avšak jeho úspěchy zůstaly na veřejnosti mnoho let nedoceněny kvůli válečnému utajení.

### Tommy Flowers CheatSheet (shrnutí)

- Vynalezl první elektrický programovatelný digitalní počítač na světě, "Colossus".
- Pracoval pro Bletchley Park, pomohl prolomit německou válečnou šifru Lorenz
- Vyvíjel a zkoumal zcela elektronickou telekomunikaci
